Il nostro gruppo di sviluppo prende il nome da Alan Kay, un informatico statunitense, nato a Springfield il 17 maggio 1940.
Kay è maggiormente conosciuto per essere un rivoluzionario nella storia dell'informatica: ha creato e contribuito alla creazione di diverse invenzioni importantissime nel campo; di fatto Kay fu uno dei padri fondatori del paradigma OOP (Object-Oriented Programming). Creò "Smalltalk", un linguaggio di programmazione orientato ad oggetti, nato nel 1970, che lavorava con la gestione dinamica dei tipi.
Fu il primo nel 1968 a concepire l'idea di una macchina che potesse fungere da "manipolatrice di informazioni portatile", ossia il concetto di Personal Computer, di cui venne poi successivamente descritto il prototipo, chiamato "Dynabook", in una pubblicazione nel 1972.
Infine Kay è il creatore della GUI, la Graphic User Interface, una delle invenzioni più rivoluzionarie nel campo informatico, poiché è motivo principale della diffusione su larga scala dei personal computer.